---
title: Coverafbeeldingen
permalink: /concepts/cover-images
category: Basis
---

> Dit onderdeel gaat over Knowmax Quest 4 en is nog niet bijgewerkt voor Knowmax Quest versie 5.

In Knowmax Quest is het voor ieder document mogelijk een zogenaamde coverafbeelding toe te voegen. Deze kan voor het gehele document worden toegevoegd. Maar ook voor iedere versie van een document apart. De coverafbeelding is een afbeelding die gebruikt kan worden om een document te representeren. Standaard hebben deze afbeeldingen een afmeting van 200 pixels breed bij 300 pixels hoog. Knowmax Quest zal te grote afbeeldingen of afbeeldingen met een andere verhouding automatisch schalen.

# Coverafbeelding voor een geheel document
Een coverafbeelding voor het gehele document kan worden toegevoegd in het onderdeel Details van het desbetreffende document: **Knowmax Quest > Documents > Zoek de Quest identificatie via het trechtericoontje > Klik op het Icoon Details van het desbetreffende Quest document > Klik op Go to new details screen to add cover image** Voeg hier vervolgens een coverafbeelding toe.

# Coverafbeelding per versie van een document
Een coverafbeelding per versie van een document kan worden toegevoegd in het scherm van de Details van een document. Het toevoegen van een coverafbeelding per versie van ieder document kan vervolgens via het kiezen van een versie in het venster Versions onderaan deze pagina: **Knowmax Quest > Documents > Zoek de Quest identificatie via het trechtericoontje > Klik op het Icoon Details van het desbetreffende Quest document > Venster Versions > Icoon Details** Voeg hier vervolgens een coverafbeelding toe.

# Coverafbeelding publiceren via Knowmax Trinidad
Het is ook mogelijk een coverafbeelding tijdens de publicatie van een document vanuit Knowmax Trinidad mee te publiceren. Neem daarvoor een afbeelding met de naam cover.png, cover.jpg of cover.gif op in de folder van het document. Tijdens het publiceren naar Knowmax Quest zal de coverafbeelding automatisch voor de gepubliceerde versie worden gebruikt.